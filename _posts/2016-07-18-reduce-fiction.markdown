---
layout: post
title:  "ออกแบบยังไงให้ไม่ งง?"
date:   2016-07-19 20:14:00 +0700
categories: ux
---

ออกแบบเว็บไซต์ยังไง ให้ผู้ใช้ไม่ งง

# งง คืออะไร
งง คืออะไร ใครงง งงยังไง แบบไหน พิมพ์ไปพิมพ์มาก็งงแล้วเนี่ยตอนนี้ จากพจนานุกรมแปล ไทย-ไทย ฉบับราชบัณฑิตยสถาน ได้ให้ความหมาย งง ไว้ว่า

งง หมายถึง ฉงน คิดไม่ออกเพราะยุ่งยากซับซ้อน ทําอะไรไม่ถูกเพราะยังตั้งสติไม่อยู่

สรุปคือ งงก็คืองง นั่นเอง
![Confuse](http://i.giphy.com/11RgD13pPrOkxO.gif)

## เว็บอะไรที่ไม่งง
ยกตัวอย่าง ง่าย ๆ เห็นชัด ๆ ใช้บ่อย ๆ นั่นคือ Google.com จะเห็นว่า สเต๊ปการใช้งานมันก็แค่ กรอกคำที่จะหา แล้วก็กดค้นหา จบ หน้าเว็บไม่มีอะไรเลย บังคับให้ค้นหาอย่างเดียว เห็นเป้าหมายชัดเจน นี่แหละครับไม่งงแน่ ๆ

## ออกแบบยังไงให้ไม่งง
เข้าเรื่องกันเลยดีกว่าครับ ทำยังไงให้มันไม่งงล่ะ

# 1. ใช้เนื้อหาที่ลงตัว
เนื้อหาสามารถนำเสนอได้หลายมุมมอง ไม่ว่าจะเป็น ข้อความ รูปภาพ วิดีโอ อนิเมชัน ดังนั้นการใช้อย่างใดอย่างนึงมากเกินไป มันอาจจะไม่ดีนัก

![Dragone](http://cdn1.tnwcdn.com/wp-content/blogs.dir/1/files/2015/03/jerry44-520x256.jpg)

จากตัวอย่างเว็บไซต์​ Dragone ได้นำเสนอ การใช้หัวข้อที่โดดเด่น สีที่ลงตัวแสดงให้เห็นถึงการแสดงที่ตระกาลตา รูปภาพที่เข้ากั๊น เข้ากัน มันเลยทำให้เว็บไซต์มีเป้าหมายชัดเจนว่าต้องการจะบอกว่านี่คือโชว์ การแสดงที่อลังการด้วย แสง สี เสียง ที่ครบครัน

# 2. วิดีโอวิเศษ
ต่อจากข้อที่แล้ว จะเห็นว่าคนส่วนใหญ่เป็นนักดู ดังนั้นการใช้วิดีโอ ประกอบกับข้อความที่เข้ากัน ก็เป็นอะไรที่ทำให้เป้าหมายของเว็บไซต์ถูกนำเสนออย่างชัดเจน อาจจะใช้ [กฎของ Hick](https://www.smashingmagazine.com/2012/02/redefining-hicks-law/) ในการจัดวางองค์ประกอบที่เหมาะสมก็ได้

![Distill](http://cdn1.tnwcdn.com/wp-content/blogs.dir/1/files/2015/03/jerry55-520x249.jpg)
จากตัวอย่าง เว็บ Distill เป็นตัวอย่างที่ดีเลยครับ การใช้วิดีโอการไหลของแม่น้ำ พร้อมกับคำว่า FOR CREATIVES ตัวหนา ใหญ่ และ เน้น ทำให้รู้ว่านี่คือเว็บไซต์สำหรับ นักสร้างสรรค์ ที่จะมี FREE HD VIDEOS ให้ดาวน์โหลด พร้อมนำเสนอตัวอย่าง free hd video ว่าชัดโพดๆ อีกด้วย นอกจากนี้การใช้คำในบรรทัดที่สองก็แสดงให้เห็นถึงรายละเอียดสั้น ๆ ว่าเว็บนี้ใช้ทำอะไร

# 3. เน้นที่เนื้อหา
ลงลึกไปในเนื้อหา เราอาจจะช่วยไกด์ผู้ใช้ว่าเค้าต้องทำยังไง ถึงจะได้เสพข้อมูลตามสิ่งที่ต้องการ หนึ่งสิ่งคือ จัด Layout และ ตัวอักษร

![CNN](http://cdn1.tnwcdn.com/wp-content/blogs.dir/1/files/2015/03/jerry66-520x191.jpg)

การจัดลำดับความสำคัญของ Brand ให้เหมาะสมกับ การใช้งานของผู้ใช้ แล้วตัดส่วนที่ไม่จำเป็นออก จากภาพจะเห็นว่า CNN ก่อนหน้ามาตอนหลัง ได้ใช้ KISS Principle ในการออกแบบ โดยนำเสนอเฉพาะสิ่งที่จำเป็นและเพิ่ม space เข้าไปให้รู้สึกไม่แน่นจนเกินไป และก็ไล่เนื้อหา ตามสายตาของผู้ใช้ ให้ได้รับข่าวสารที่ชัดเจนไม่สับสน

# 4. แบ่งเป็นส่วน ๆ
ลองแบ่งเนื้อหาจากก้อนใหญ่ ๆ เป็นส่วน ๆ แล้วค่อย ๆ ให้ผู้ใช้รับมัน ก็ทำให้เว็บไซต์ดูมีเป้าหมายที่ชัดเจนดีนะครับ

![Heydays](http://cdn1.tnwcdn.com/wp-content/blogs.dir/1/files/2015/03/jerry66-520x191.jpg)
จากตัวอย่างมีการใช้ grid pattern เพื่อแสดงเนื้อหาอย่างลงตัว นอกจากนี้ยังมีการคำนึงถึง Z-pattern ที่สายตาของคนเราจะอ่าน เพื่อไกด์ลำดับของข้อมูลที่จะได้รับอีกด้วย บร๊ะ!

# 5. ทำให้มันคุ้นคุย แต่น่าสนใจ
การใช้พวก UI patterns เป็นอะไรที่เจ๋งและสำคัญมากครับ เพราะ ใคร ๆ เค้าก็คุ้นเคยกันแบบนี้
![UP3](http://cdn1.tnwcdn.com/wp-content/blogs.dir/1/files/2015/03/jerry88-520x318.jpg)
จากตัวอย่างนำเสนอข้อมูลเป็นแบบ แทป เพราะมีสินค้าเพียงชิ้นเดียว แต่มี option ให้เลือกปรับแต่งได้นะ เพื่อให้ความสำคัญของสินค้าในระดับเดียวกัน

![JAMBOX](http://cdn1.tnwcdn.com/wp-content/blogs.dir/1/files/2015/03/jerry99-520x280.jpg)
อีกหนึ่งตัวอย่าง ก็นำเสนอแบบ Scroll based เพราะว่าสินค้าปรับแต่งไม่ได้มาก แต่ต้องการเล่ารูปแบบการใช้งานที่แตกต่างกัน นอกจากนี้ยังเห็นว่าเค้านำปุ่ม Shop now ที่เป็น CTA มาไว้ตั้งแต่หน้าแรกที่เปิดขึ้นมา ให้เห็นในครั้งแรกเลย ซึ่งช่วยเพิ่ม Conversion rate อีกด้วย

# 6. ไกด์ให้ผู้ใช้งาน

### เชิญชวน
อาจจะใช้ถ้อยคำเชิญชวน เพื่อให้เกิดกระทำที่เป็นไปตาม flow ที่เราวางไว้

![Twiiter](http://cdn1.tnwcdn.com/wp-content/blogs.dir/1/files/2015/03/jerry110-520x326.jpg)

ยกตัวอย่างเช่น Twitter ครับ พอเข้าไปในหน้าเว็บไซต์ปุ๊บก็จะเห็นฟอร์มสมัครสมาชิก พร้อมทั้ง cursor เตรียมรอพร้อมพิมพ์ตรงนั้นเลย

### ค่า Default
การตั้งค่า Default ไว้แล้วก็ถือเป็นหนึ่งในการลดปัญหาความสับสนได้ครับ โดยใส่ค่ามาตรฐานให้ อยากแก้ก็แก้เพิ่มเติมได้ในคราวหลัง ลด process ได้อีกด้วย

![linivingsocial](http://cdn1.tnwcdn.com/wp-content/blogs.dir/1/files/2015/03/jerry333-520x309.jpg)

### Stepped ฟอร์ม
การแบ่งข้อมูลที่กรอกออกเป็นฟอร์มหลาย ๆ ชุด ค่อย ๆ ให้ผู้ใช้ผ่านไปทีละขั้นตอน ก็เป็นการไกด์ที่ดีเช่นเดียวกัน

![Grammarly](http://cdn1.tnwcdn.com/wp-content/blogs.dir/1/files/2015/03/jerry444-520x374.png)

และทั้งหมดนี่ก็เป็นข้อมูลบางส่วนที่ทำให้เราสามารถออกแบบเว็บไซต์ให้มันงงได้น้อยลง หากใครนับไปปรับใช้แล้วมีอะไรอยากจะแนะนำก็เข้ามาคุยกันได้นะครับ :D

ใครสนใจหรือชอบ อยากจะแบ่งปันเพิ่มเติม เข้ามาคุยกันได้ที่ [Lukkiddd](http://www.facebook.com/lukkiddd) ขอบคุณครับ

## References
- [The Next Web](http://thenextweb.com/dd/2015/03/08/how-to-reduce-friction-with-good-design/)
