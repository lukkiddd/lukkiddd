---
layout: post
title:  "เรียนภาษาใหม่จาก Style guide"
date:   2016-07-11 13:21:00 +0700
categories: dev
---
Style guide หรือ coding standard เป็นสิ่งที่ทำให้ code ของคุณอ่านง่ายและเป็นระเบียบมากขึ้น แต่ในขณะเดียวกันก็ทำให้งงและสับสนได้เช่นเดียวกัน

# เรียนรู้จาก Style guide
ผมเป็นคนนึงที่ชอบอ่าน style guide ต่าง ๆ แล้วลองเขียนตาม ผมรู้สึกว่าการอ่าน style guide มันทำให้เราได้จัดรูปแบบ code ของเราให้ดูเป็นระเบียบมากขึ้น แต่มันก็มีข้อเสียตรงที่มันมี style guide หลายแบบเหลือเกิน รวมไปถึงแต่ละองค์กรก็อาจจะมี style guide เป็นของตัวเอง เลยทำให้ต้องคอยเรียนรู้ใหม่อยู่ตลอดเวลา บางทีมันก็ดูเสียเวลาถ้าเรายังไม่รู้ทิศทาง แต่ถ้าเราพอจะจับทางของภาษาใหม่ได้ (ซึ่งส่วนใหญ่ก็คล้ายๆกัน) มันจะทำให้มีความสุขกับการเขียนโค้ดมากขึ้น (หรือว่าเราเป็นคนเดียว ฮ่าฮ่า)

### ข้อดี
* code สวยขึ้น อ่านง่ายขึ้น ตั้งแต่เริ่มแรก
+ เข้าใจง่ายขึ้นเพราะทุกอย่างดูเป็นระบบ
+ ดูเป็นมืออาชีพ

### ข้อเสีย
* สับสนเมื่อเจอ style guide อื่น ๆ
+ อ่าน style guide อื่น ๆ ไม่ค่อยถนัด (เหมือนตอนเริ่มใช้)
+ ใช้เวลาในการศึกษามากขึ้น เพราะไปเน้นความสวยงามแทนการนำไปใช้

![question](http://i.giphy.com/JXZQIAy37ENJ6.gif)

# เริ่มยังไง?

### ทำความรู้จักคร่าว ๆ
อันดับแรกเลยคงเป็นทำความรู้จักคร่าว ๆ กับภาษาใหม่ก่อน ให้รู้ว่ามันมี function ประมาณนี้ มีความสามารถประมาณนั้น syntax คล้าย ๆ แบบนี้

### เลือก Style guide
อันดับต่อมาก็ไล่หาเลือก style guide ที่ดูเป็น standard หน่อย หาง่าย ๆ จาก github ครับอันที่มีคนใช้งานเยอะ ๆ ดัง ๆ หรืออ่านตาม blog อันที่เค้าแนะนำกันเยอะ ๆ แล้วก็นั่งไล่อ่านไล่ลองเลย

### ประกอบร่าง
อันดับสุดท้ายคงเป็นลองเอาไปทำโปรเจคสักชิ้นนึง หรือลองเปลี่ยนโค้ดเก่าที่มีให้เป็นตาม style guide ที่เราศึกษามาแล้วก็ลองทำบ่อย ๆ ให้ชิน แค่นี้ code ก็จะสวยใสไร้ความรก เรียบร้อยแล้วจ้าาา

### เหมาะกับใคร
วิธีการเรียนรู้แบบนี้อาจะเหมาะกับคนแค่บางประเภท ที่ชอบอะไรดูเป็นระบบ หรือชอบความเป็นระเบียบมากกว่าการนำไปใช้งานหรือเรียนรู้อย่างรวดเร็ว เพราะต้องใช้เวลาไปกับการจัดโค้ด (ซึ่งดูเสียเวลาในบางครั้ง) แต่มันก็ทำให้เรากลับมาอ่านได้ง่ายขึ้น และให้คนอื่นนำไปใช้ต่อได้ง่ายขึ้น นั่นเองครับ ลองเลือกดูนะครับ อาจจะเป็นหนึ่งในวิธีการศึกษาแบบนึง ถ้าใช้แล้วมันเหมาะกับคุณรู้สึกว่ามันง่ายขึ้น ก็มาบอกต่อกันด้วยนะครับ

![nice](http://i.giphy.com/Cgo9XkgzRcTPW.gif)

ใครสนใจหรือชอบ อยากจะแบ่งปันเพิ่มเติม เข้ามาคุยกันได้ที่ [Lukkiddd](http://www.facebook.com/lukkiddd) ขอบคุณครับ
